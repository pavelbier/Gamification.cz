---
layout: post
title: Pět základních otázek před nasazením Gamification
category: news
tag: kniha
---

<p>Nedávno vydaný článek <a href="http://www.simplyzesty.com/advertising-and-marketing/how-to-gamify-your-business-in-5-simple-steps/">How To Gamify Your Business In 5 Simple Steps</a> na serveru simplyzesty.com vás přes úvodní lehkou teorii zavede k pěti jednoduchým otázkám, které byste si měli zodpovědět při vlastním nasazení gamification do obchodního prostředí.</p>
<p>Ve zkratce je nejdříve důležité zvážit, za jakým účelem vlastně chcete gamification zavést. Vhodné je se zamyslet nad tím, zda zavedením nemůžete část vašich zákazníků považovat za odstrčenou (např. zaměřením se jen na nové zákazníky). Dále si musíte ujasnit co vlastně chcete zpropagovat (značku či produkt). Třetí otázka se týká herních mechanismů, kterých chcete využít. Ty by totiž měly vycházet z typu obchodu či značky, ale měly by nějakým způsobem pracovat s ohodnocením či odměněním aktivit zákazníků, přičemž by stále měly zůstat dostatečně jednoduché a přehledné. Čtvrtou otázkou, kterou byste si měli zodpovědět je, co budou vaši zákazníci potřebovat pro zapojení (čím specifičtější věc, tím je menší pravděpodobnost jejich účasti). A poslední otázka se týká cíle či hlavní ceny, kterou za svou účast mohou zákazníci získat. V doporučení je uvedeno, že krátkodobá soutěž by měla trvat minimálně dva týdny, kvůli oslovení co nejširšího počtu lidí, ale v případě delší soutěže je vhodné popřemýšlet o nějaké formě miniher s žebříčkem a hlavní cenou. Nikdy není od věci ukázat svou představu nejdříve zákazníkům (například na vaší facebookové stránce) a posléze ji zavést.</p>
<p>Na závěr autor Quinton O'Reilly dodává, že samotným předáním hlavní ceny by celá věc neměla končit. Je vhodné s nově vzniklou komunitou i nadále komunikovat, přičemž není nutné hned vytvářet novou soutěž.</p>
<p>Článek nabízí základní otázky na něž by si měl zodpovědět každý, kdo uvažuje o nasazení Gamification do svého obchodního procesu. Nicméně jde požadované minimum které automaticky neznamená úspěšné nasazení. Stejně tak jako hry jsou zábavné či nudné, tak nasazení gamification může dopadnout úplně stejně. V obou případech záleží totiž na tom, jak dobře jsou navrženy. Při špatném "herním" designu se vaše nasazení může stát jen další ukázkou "badgification" či "pointsification".</p>