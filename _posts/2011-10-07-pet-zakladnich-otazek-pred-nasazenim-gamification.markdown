---
layout: post
title: Pět základních otázek před nasazením Gamification
category: news
tag: kniha
---

<p>Nedávno vydaný článek <a href="http://www.simplyzesty.com/advertising-and-marketing/how-to-gamify-your-business-in-5-simple-steps/">How To Gamify Your Business In 5 Simple Steps</a> na serveru simplyzesty.com vás přes úvodní lehkou teorii zavede k pěti jednoduchým otázkám, které byste si měli zodpovědět při vlastním nasazení gamification.</p>
<p>Ve zkratce je důležité zvážit, za jakým účelem chcete gamification zavést a zda se zavedením nemůže část vašich zákazníků považovat za odstrčenou (např. zaměřením se jen na nové zákazníky). Dále si musíte ujasnit jaký druh obchodu či značky vlastně chcete zpropagovat (a klidně svou představu zkonfrontujte s vašimi zákazníky třeba na vaší facebookové stránce). Třetí otázka se týká herních mechanismů, kterých chcete využít. Ty by totiž měly vycházet jak z typu obchodu či značky, ale měly by nějakým způsobem pracovat s ohodnocením či odměněním aktivit hráčů, přičemž by stále měly zůstat dostatečně jednoduché a přehledné. Čtvrtou otázkou, kterou byste si měli zodpovědět je, co budou vaši zákazníky potřebovat pro zapojení (čím specifičtější věc, tím je menší pravděpodobnost jejich účasti). a poslední otázka se týká cíle či hlavní ceny, kterou za svou účast mohou zákazníci získat. V doporučení je uvedeno, že jednoduchá soutěž by měla trvat minimálně dva týdny, kvůli oslovení co nejširšího počtu lidí, ale v případě delší soutěže je vhodné popřemýšlet o nějaké formě miniher s žebříčkem a hlavní cenou.</p>
<p>Na závěr autor Quinton O'Reilly dodává, že samotným předáním hlavní ceny celá věc nekončí. Je vhodné s nově vzniklou komunitou i nadále komunikovat, přičemž není nutné hned vytvářet novou soutěž.</p>