---
layout: post
title: Jak využít gamification v e-mail marketingu
category: news
tag: email
---

<p>Možná jste se zamysleli nad výsledky úspěšnosti vlastních newsletterů a přemýšleli jak by bylo možné je vylepšit či jak více motivovat uživatele, aby nám zanechali vlastní email. Co se takhle podívat, zda by nebylo možné využít některé z prvků gamification?</p>
<p>Celý pojem gamification je v podstatě jen součástí tzv. "designu pro motivaci", ve kterém je využito osvědčených herních mechanismů pro zvýšení motivace uživatelů k vykonání patřičné akce. Wikus Engelbrecht ve svém článku <a href="http://memeburn.com/2011/10/gamification-strategies-for-email-marketing/">Gamification strategies for email marketing</a> popisuje využití gamification v marketingovém prostředí k tomu, abychom dospěli zvýšení loajality uživatelů pod rouškou herních interakcí a abychom dokázali oslovit i pasivní odběratele. Autor poukazuje, že je vhodné se zaměřit mimo klasického uživateli tvořeného obsahu (např. komentářů) i na posilnění sociálních vazeb jako je vypíchnutí těch zajímavých a věcných výtvorů.</p>
<p>V emailovém marketingu se přímo nabízí využít jeden z pilířů gamification a to odměny. Důležité může být například vytvoření něčeho specifického či unikátního, které zvýší dojem jedinečnosti a exluzivity (sleva, odznáček, navýšení kreditu, úprava šablony). Poté stačí za "tweetnutí, oplusování či olajkování" tuto odměnu navýšit a tím zvýšit i šanci na interakci uživatele.  Autor poukazuje, že dobře nastavený systém může za pomoci ukazatele pokroku motivovat i ty, kteří původně neprojevili o zapojení do herních mechanismů žádný zájem často jen tím, že je prostě do hry zapojí tak jako tak.</p>
<p>Článek rozhodně doporučuji přečíst, ačkoliv většina popisovaných možností bude emailovým markeťákům zajisté známa. Jen asi netušili, že teď se tomu říká gamification :)</p>
