---
layout: post
title: Začněte jedním odznakem
category: news
---

<p>Toby Beresford ve svém dnešním článku <a href="http://gamificationofwork.com/2011/12/the-power-of-one-badge-gamification/">The power of one badge Gamification</a> rozvádí myšlenku, kdy namísto špatně navrženého systému více odznaků, u kterého hrozí efekt "badgification" (kumulace odznaků, které ve skutečnosti nic neznamenají) je vhodnější zaměřit se pouze na jeden odznak.</p>
<p>Odnzak, který byste měli vybrat by měl být pro komunitu natolik zajímavý, aby se každý týden snažili o jeho získání a zároveň takový, který je přivede k vámi požadovanému cíli. Následně je důležité zaměřit své kampaně a zprávy kolem tohoto odznaku a po dostatečně dlouhé době vyhodnotit výsledky. Pokud nebude odezva nijak valná a odznak nezíská na důležitosti a zajímavosti pro komunitu, pak je možné, že jste jen zvolili špatný odznak. Nezbývá než se ho zbavit a zkusit třeba jiný. Příkladem takového odznaku může být uveden "fanoušek týdne" či "zaměstnanec měsíce".</p>
<p>Pokud se vám podaří vytvořit odznak, který se pro vaši komunitu stane platným, můžete se následně pokusit vytvořit jeho další varianty (za další rozličné úspěchy), protože pro získání jejich důležitosti a smyslu již budete mít postavené základy. Ale jak Toby dodává na závěr svého článku, lepší je mít jeden než mnoho, zvláště pokud začínáte.</p>